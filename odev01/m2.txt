Ar-Pharazôn buna yanıt verdi ve yüzlerce gemiden oluşan ordusu ile Umbar’a yelken açtı. Númenorlular orta dünyaya ayak bastığında insanlar daha önce bu kudrette bir ordu görmemişlerdi. Sauron bu gücün karşısında savaşmaktan kaçındı ve Kral'ın karşısında boyun eğdi. Fakat Sauron bir insan değildi ve güç ile elde edemeyeceğini kurnazlıkla almak konusunda marifetliydi. Ar-Pharazôn Sauron'u tutsak olarak Númenor'a götürdü. Fakat Sauron zekası ile 3 yıl içerisinde Kral'ın danışmanı konumuna geldi. Sonrasında Sauron'un Kral ve Numenor üzerindeki etkisi giderek arttı. Sonunda Numenorlular Morgoth’a tapmaya, ona insan kurbanlar sunmaya başlamışlardı. Sauron Ar-Pharazôn'u Aman'a saldırarak Valar'dan ölümsüzlüğü alması için kandırdı. Ar-Pharazôn çok büyük bir ordu ile ölümsüz diyarlara yelken açtı. Ölümsüzler bu durum karşısında hüzne boğuldular ve hiçbir savunma yapmayarak Ilúvatar’ı çağırdılar. Ilúvatar geldi ve Ar-Pharazôn’un ordusunu lanetledi . Onu ve Aman’a ayak basmış askerlerini ise Birincinin şarkının sonu olan Dagor Dagorath'a kadar beklemek üzere tepelerin altına hapsetti. Númenor ve Númenor insanlarına ait her şey dünya halkalarından silindi. Aman ise Dünya dışına taşındı. Bu tarihe kadar düz olan dünya yuvarlak olarak şekillendirildi ve Orta Dünya'nın doğusuna yeni topraklar eklendi.Fakat Elros hanesinden gelen ve Valar'a sadık kalmış olan Elendil önderliğindeki 9 gemi bu felaketten kurtuldu. Isildur ile Anarion'un da bulunduğu bu kafile Ak ağaç Nimloth'un fidanını ve palantiri Orta Dünya'ya taşıdı. Bu sadık halk Gil-Galad ile müttefik oldu ve İsildur'un tek yüzüğü Sauron'dan aldığı Son ittifak savaşına birlikte yürüdü. Elendil'in halkı Númenor'dan Kalan ilimleri ile Orta Dünya'da kudretli 2 krallık kurdu; kuzeyde Arnor, güneyde ise Gondor. Ayrıca Númenor kralının kanından gelen kötü halk ise Umbar adındaki krallığı kurdu.Númenor'un çöküşü sırasında tapınağında bulunan Sauron ise bu felaketten kurtuldu. Çünkü o insanlar gibi etten ve kemikten yaratılmamıştı. Fakat Karanlıklar Efendisi bir daha insanların gözüne asla adil görünemedi. 